Приходить осінь, а з нею болячки —
Хоч записуй себе в слабаки.
На простуду ж дивитись варто інакше —
Природа нагадує про кулаки.

Комфорт розслабляє,
Бийся, щоб жити. 
Проблеми і нежить мобілізують,
Пробуджують волю потужно творити.
Часом і зовсім нас не шкодують.

Потенціал не мав би протухнути,
Пошук резервів і совість
Не припиняють нас рухати,
Щоб приносити зло або користь.

370-9

@@
Ближчий кінець, ніж про нього думаю,
Очі, Михайле, відкрий, зрозумій:
ПохвалИшся боргами, чи набитою сУмою?
Як розпізнати: чужий скарб чи твій?

Оглянься й побачиш, як часто плутають —
Відбирають, привласнюють крадене.
Видають за своє і не покутують,
Гадають, що й Богом не буде їм згадане.

Краще віддай,
Ніж своїм вважай.
Михайле, будь пильним,
Щоб в небо не передали 
І не назвали 
Винним.

369-9

@@
Мова квітів про багато розкаже.
Не даремно вибирають букет.
Випадковість нарве і навʼяже,
Щоб художник читав і поет.

Романтик і мрійник,
Зажурений чи закоханий,
Проходячи повз, зупиняються, 
Про думки забувши сполохані,
Пильно в пелЮстки вдивляються. 

Ось паралель твоєї сутності,
ЗаплатИ і в жменю бери.
Подаруй і з глибин первобутності
Травою і цвітом без слів говори.

368-9

@@
Вкрав — розбагатів,
Захопив земне під опіку.
В гроші майно перевів,
Крав, як умів,
До завершення віку.

Славу здобув, політиком став —
Запанував 
Над народами,
АлЕ не вважав,
Що себе грабував,
Навіть в рай прямував
За нагородами.

Крав у всіх,
А найбільше в себе.
Та вкрасти не зміг
Ні Бога, ні неба.

367-8

@@
Вишикувані загони виглядають ефектно,
А чи й справді такою їх внутрішня сила?
Комфортно в раю, а попЕреду пекло, 
Вже й друзів підтримка ослабла, зотліла.

Здамося? Відступимо?
З мостів прапорИ познімаємо?
… Інакше, ніж кровʼю свободи не купимо.
Обов’язково власною.
І ми це знаємо.

Нам чужого не треба,
Нам своє відстоЯти.
При підтримці неба,
Щоб не гинути, а виживати,
За своїх і за тебе
Доведеться вбивати.

366-9

@@
Хоча дискусії 
Призначені розвивати,
В суперечках покусані
Звикли кусати. 

Присікаючи, кажуть. 
Говорять, щоб зупинити.
Слухачів в’яжуть
З наміром вчити. 

Уникаю слОва
Звуком і буквою —
Найкраща розмова 
Сумління з думкою.

365-2

@
В думках наодинці — згода,
В діалозі — суперечка,
Від третього — ясності нагорода,
Від чотирьох — протоптана стежка.

Нашуміли, порозкидали.
Набалаганили, накуралесили,
Навіщо збиралися,
Про що спілкувалися —
І не згадали.
Але було весело.

За забавами чи за наукою,
В школах чи поза школами 
Мислитель полює за думкою,
Балагур — за приколами.

364-9

@@
Паніка. Переполох. 
На рівному місці.
Стосується не тільки двох,
І не тільки в їхньому селі чи місті.

Дзвінки між штатами, 
Рейсів зміни,
Радий хтось, хтось заплаканий,
Бо виросли стіни.

Не панікувати.
Не падати в тугу.
А спокійно сказати:
Ламати чи будувати,
Щоб на краще справляти, —
Завжди напруга.

364-8

@@
Святі розмежують кордони,
Помаркують своїми тілами.
Загороджувальні ззаду загони
ДОосвятЯть втікачами.

Перші святі — патріоти.
За ними — святі за зарплати.
Потім святі ідіоти.
А далі треба шукати.

Безхатьків, волоцюг, наркоманів —
Чим попало кордон освятити
Від шляхт, москалів чи османів,
Щоб вижили грішні еліти.

363-8

@@
Я бачив листок, від гілки відірваний,
Що чіплявся за інші — відмовлявся падати.
Братами затриманий і навіть обійманий,
На прощання прагнув востаннє погладити.

Фатальний вітер з долини дув,
І батько клен руками струшував.
Про сина забув,
Ніби й батьком не був —
Гинути змушував.

Нічим не поможу тобі, листочку —
Я й сам вишу на присохлому хвостику.
З тобою ще стрінемось, там, за горбочком.
По дорозі до вічності
На слизькому мостику.

362-7

@@
Гризіться за віру,
Сперечайтесь про мову,
Про «гейропу» нещиру,
Про неміч військову.

Який ви народ,
Яка там нація?
Вас позбавить турбот
Лиш кремля операція.

Московські визволителі
З танками і автоматами...
При них ви не жителі,
Хіба що за ґратами.

361-7



@@
1. Виросло — засохло—пропало.
2. Виросло — нарвав — з’їв…
3. Росло — рвав — їв — продав…. 
4. Сіяв — ростив — їв — годував.

1. Виріс — постарів — помер.
2. Виріс — навчився — жив.
3. Ріс — вчився — жив — вчив. 
4. Народив — виховав — жив — намножив.

1. З’явилося — було — пропало. 
2. З’явилося — усвідомило — жило.
3. З’являлося — усвідомлювало — жило — впорядкувало.
4. Створило — вдосконалило — жило — цивілізація.

380-7

@@
Для лану ромашок метелик — не диво.
Сама природа гармоніює. 
Аж тут рідке мило —
Кульки грайливо 
Повітря надує.

Кольорів переливами
Втішать навколо.
Менш ніж хвилинами
Проживуть над полем.

Як ромашка, так і метелик 
Служити щасливі
Для моментів веселих 
В короткому диві.

379-8

@@
Юда на вчителя
Доносить книжнику —
Як вам така картина?
Святий помагає грабіжнику —
Здає на розправу
Батька і сина.

Мовляв, сильнішому 
Опиратись не треба.
Невже в стані гіршому
Служити грішному
Бог хоче від тебе?

Насильство чинитимеш
Над власним народом —
Себе й судитимеш, 
Не нині, то згодом.

378-9

@@
Розуміти себе.
Навчитися чути свій внутрішній голос.
Не той, що руйнує 
Своє і чуже,
А той, що збудує 
Ядро і космос.

Проклюнути, продряпати, Знайти слабинку в оболонці яйця,
Від нуля 
У вічність потрапити
І вийти на простір без меж, без кінця.

Без інтуїції не обійтись.
Голос нутра і поклик ззовні
Оцінять колись —
Їхні Слова безмовні. 

377-7

@@
«Навчатиму через сечу,» — 
В думку прихОдило дико.
Бачу тепер і мовчу —
На зломі свідомості й сну
Іскри істин ловити спішу,
Щоб не забути, записую швидко.

Не відкладаю до ранку 
Поради цариці нОчі.
Додаю до архівного банку
Підказки і гасла пророчі.

Як і щойно, пробуджений до туалету,
Згадав і записав
Згідно сюжету.
Щоб про знань джерело пам’ятав 
І іншим засвідкував.

376-9

@@
В примітивній культурі опинившись, 
Прийнятий на ночівлю
В ліжку чистому, 
Засинаєш під ковдрами —
З дому власником.

І це вжЕ дивно …
… А посеред ночі
З вільного боку
ДІвчина молода,
Щоб не розбудити, 
До тебе примощується.

Що це? 
Скромна і ненав’язлива,
Навіть невинна.
І їй переспати треба — 
По-можливості комфортно.

@
Чи не відштовхнеш
Тіло незаймане незнайомки —
Обережно лягає поряд, 
Щоб не перебити твій сон 
І самій відпочити. 

В довіру входячи,
Пропонує привабливі форми,
Щоб їх торкалися і ними торкатися —
Розслабитись 
Особливо солОдко.

А дружина твоя 
Залишилася в родичів.
Там місця тобі не знайшлося — 
Тому ти в знайомих сусідів.

@
Ложе виявилось
Досить широким.
Навіть ще одна шукає вклИнитись
Поміж тобою і попередньою гостею.
А праворуч від тебе четвертим 
Чуйний господар 
До квартирантів прислухається. 

Перебила пОдрузі —
І Їй ти потрібен. 
Та совість і інтуїція 
Підказують:
Потяги плоті 
Твоєї і їхньої
Чекають від тебе вистояти.
Межі не переступити. 

То потім вважатимуть, 
Що ти не мужик,
Міг скористатись, але прогавив.
Однак зрозумівши з часом,
Що стримуванням спасають душу.

375-9

@@
Правд багато, 
Істина одна.
Яке ж це свято —
Торкнутись дна,

Здолати Еверест,
Піднятись на орбіти,
І проповзти у решті решт,
Проплисти, пролетіти.

Та знову серед правд
Знайшовши істину,
Її також до правд відправ —
Сумнівну, неосмислену.

374-9

@@
Давно лежить, не потрібна нікому,
Всі обминають занедбану річ,
Огидну собі у світі чужому.
Світло оточує, а всередині ніч.

Лиш промінчик надії дочекатись до завтра,
З дня на день зігріває, сенс додає.
«Мене ще покличуть,» — підтримує мантра, — 
Ще оцінять належно служіння моє».

На кожен товар покупець знайдеться, 
Недотиснуте дерево — антрацит.
Навіть мільйон хай від тебе зречеться,
Ти для когОсь — дефіцит.

373-9

@@
Не визволили, а окупували.
Територію назвавши своєю.
Населення знищили і депортували —
Заволоділи землею. 

ЗалИшилось пам’ять стерти.
Мовляв, завжди було їхнім.

Щоб замовкли історичні експерти, 
В нахрапі імперськім поспішнім
Нещадно руйнують культуру —
Щоб не згадали поневолені знову
Споконвічну свою натуру.
А головне, щоб забули мову.

372-9

@@
Дав мені пан, та хвалюся не паном —
Захоплюйтесь мною, який я крутий.
А що, коли завтра за власника планом 
Іншому вручить, бо я не такий?

Не такий я кучер, як він сподівався —
На золотій кареті, в циліндрі і фраці
Забув про вельможу, собою пишався,
Уявив себе в славі, наймит на праці.

Тож дорожу посадою,
Каретою й кіньми,
Бо довірені владою,
Її величаю і їй покірний!

371-9



Як слухаєш?
Чистоту мови? 
Інтонацію?
Виразність слова?
Чиюсь нотацію? 

Слух — торбина,
З якої відбирати, 
Яка річ поживна,
А що викидати.

Цінне — в скарбницю, 
Сміття — на город.
Знання — на полицю
Твоїх нагород. 

390-8

@@
Давай дружити.
Бачиш? В мене ніж.
Встановимо контроль в районі.
Маленький вчинимо грабіж,
Щоб спершу забоялись нас знайомі.

Найбільш покірних приймем в банду,
Протистоятимуть — терор:
Все заберем, нехай їдять баланду,
Прославить нас орел і триколор.

В історії пройдуся величаво —
Чекайте нових атлантид.
А виступатимеш, знайдем тобі управу.
Таких, як ти, достатньо гнид.

389-9

@@
Нічого нема, лиш енергія —
Ілюзія газу, рідини і твердого.
На магнітні сили кажем «матерія»,
З відпусканням легкого,
Притяганням важкого.

Не лише руками, ногами й тілами
Наближаємо чи віддаляємо.
Вчинками, словами й думками
НенавИдимо або кохаємо.

Сказав Творець — і сталося. 
З духовного Слово втілилось. 
Від вибуху порозліталося,
В осколках ущільнилось.

388-9

@@
Без обгортки нема імені.
Що підсовують — річ невідома.
Властивості нерозпізнані —
КОрисне чи солома.

Названі — до знань причислені, 
В архіві — якщо записані. 
Улюблені в піснях оспівані.
А як оспівати без імені?

Кохання, страждання,
Спідниці, розпорки,
Марічка, жадання —
Слова-обгортки. 

387-6

@@
Витрушують, щоб далі черпати.
Є сила, що забирає, а є —
Що дає.
Від певних обставин мусиш тікати,
Чуже залишати,
Захопивши своє.

Двополярність світу в підвали затисне,
В корону одЯгне, подарує й вкраде.
Погладить і вдарить, впаде і завИсне,
Приймеш — навантажить,
Облегшить — візьме.

Загубивши, стаєш порожнім, 
Нехай ще й відмиють від нечистот,
Відполірують, щоб зробити спроможним
ВажливІше носити —
До рекордних висот.

386-8

@@
Коротка війна —
Недовгі й страждання.
Невелика вина
І малі сподівання.

Однак затЯгнуте
ПролиттЯ крові
Змушує прагнути
Напруженням волі.

Не варто за край
Перегинати.
Перемагай!
Щоб зло зупиняти.

385-7

@@
Інопланетяни
За людством стежать,
Бо поза часами
Єству належать.

Прилетіли з планет?
Чи спочатку між нами
(З віртуальних тенет,
Що тенет шарами)?

Не такі вони, як уява
Їх малює.
Не смертних то справа —
Їх космос формує.

384-2

@@
Люди викреслили,
Бог прийняв. 
Хреста на могилі витесали,
Щоб на пам’ять стояв. 

Ім’я видряпали,
Народився — вмер. 
Закусили-випили
І що тепер? 

Відділилися мертві, відмежувалися 
Глибочезною вирвою,
До часів заховалися 
Тайни ширмою.

383-8

@@
Забрала біда, задоволене горе.
Хтось пожалів і тут же забув.
Захоплює хвилями клопотів море —
Несе нОві виклики,
Щоб розраду відчув.

Наступного ранку прокинувся — дихаєш.
Чийсь завершений шлях, а тобі ще іти.
Недомальоване малюєш-виписуєш.
Перш-ніж-хвилі зітруть, досягаєш мети.

Сенс і призначення 
Штовхають зсередини,
Плану не знаєш згори.
Магнітними силами залишаєшся веденим.
В надії, що з втраченим 
Чекає побачення,
Хочеш не хочеш, біжи і повзи.

382-9

@@
Життя і смерть на стадіоні
І для трибун, де глядачі.
Протистояння двосторонні
Стосовно кожної душі. 

Де б ти не був — іде змагання.
Боксери два — добро і зло.
На ринзі Ненависть-Кохання.
Окремо й в масі — хто кого.

Та за яскраве шоу личить
Медалі видати обом,
Бо без проблем студент не вивчить
І не отримає диплом.

381-9


Вчиться людина,
Поки жива.
Зак не покине
Її душа.
 
Дух — учитель, 
Тіло — посудина,
Душі носитель.
Душею тіло судимо.
 
Тіло душа покине, 
Додому прийдЕ,
Батька зустріне,
Іспит складе.
 
400-9

@@
Що не Ім’я — окремий мішок
Для ганьби або слави.
Зібрані в ньому скарби і пісок,
Шкідливі і корисні справи.

Псевдонімам розділити, розмежувати
Сміття і потрібне,
Пересортувати
Лишнє і принагідне. 

Тіло, душа і дух —
Різні властивості. 
Троє в одному без жодних розлук
Розійдуться на фініші згідно важливості.

399-9

@@
Золотий айсберг з вершиною віри —
Насправді гора 
Коштовним камінням
ПрирослА до дна.

Не плаваючий осколок,
А виступаюча основа.
Лінгвосейсмолог
Просто сказав би: Слово.

Впевненість і тривога 
Безодень і гір —
Твоя перемога.
Сподівайся і вір.

398-9

@@
Лотерея доль. Ракета летить на Дніпро.
Дерево впало на хату,
Комусь пощастило, а комусь не везлО —
Не підійшов і до старту.

Тікай чи чекай нерухомо —
Твоє особисте не омине.
За океаном, на роботі чи вдома —
Дуже щасливе або сумне.

Злітають тривожно хвилини й години,
У ФлОриді паніка.
Мільтон* несе великі руїни —
В мандрівці нам пам’ятка.
______
* Ураган в 2024 р.

397-8

@@
Особливий статус — дружина.
В сусіда своя, а в мене своя. 
Кажуть іще: половина,
З нею ми разом сім’я. 
 
Між нами не просто дружба, А домашня кузня терпіння,
Любовна взаємна служба
Зміцняти родинне коріння.

Диво природи,
Дві частинки — цілЕ.
Союз їх продовжує рOди,
Щоб в вічність пронести живе. 
 
396-9

@@
Кажуть, брешу, на чесних наговорюю,
Вимагають список компроматів.
Згадую і в памʼяті відтворюю
Не те, що здалося, а наявність фактів.

Хоч не вір інтуїції 
І мові тіла,
Змінюй позиції,
Бо комусь прикипіло.

Гаразд.  Попрацює логіка.
Неправду опише
Методом історика,
І не лИше.

395-8

@@
Знання збагачують, якщо їм вірити.
В них сумніватися — приносять шкоду.
Як переконливі, то змусять діяти —
Чекай на нагороду.

Що значить справжні, а що хибні?
Вирішує сумління.
Не долари, не гривні,
А істині служіння —
Померти всі повинні
Та досягти б спасіння. 

Не намагаюсь доказати 
Ні опонентам, ні собі,
Чужого прагну не чіпати,
А власне розпізнати.
Знайти шляхи свої. 

394-8

@@
Запекла позиція. Радикалізм.
Цвинтарі хрестами переповнені.
Фашизм чи комунізм,
Трампізм чи путінізм —
Коридори народам доль приготовані.

Нарікаєш на вибір не той попередників —
Горе принесли, страждання й біду.
Себе відгородиш, знайдеш посередників —
Хай голосують, а я не піду. 

Безучасність — також радикальність.
Від неї ще більше могил.
Осмислений вибір і мудра діяльність 
На благо скерують накопичення сил.

393-7

@@
Кажи, що думаєш — і ти пророк,
Світло ближньому і для себе ясність.
У вірному напрямі спрямований крок,
Зрозуміле минуле, майбутнє й сучасність.

Чекають похвал навіть хибного,
Чим кращий підлесник, тим вища зарплата.
Підлабузнику заздрять — нічого дивного.
Утверджують кривдника і супостата.

Правда болюча для грішника,
Неприємна для вуха й для ока.
Тож за підказкою співчуття насмішника
Камінь летить у пророка.

392-8

@@
Що ж ти виграв, 
Свободі відмовивши? 
Думав, що вижив,
В неволю вскОчивши?

Тож вмирай двічі 
За кАта й за себе...

Вироку в вічі 
Заглянеш, як треба,
Чи відведеш погляд
Боягуза зрадника?

…І не стане поряд
Жодного порадника.

391-9



Хочеться все і відразу,
Щоб початок і тут же кінцем,
На першій хвилині екстазу,
Не екскаватором, а олівцем.

Може тоді й не родитись —
Вважати, що вічність прожив?
Нулем насолодитись
Без сіяння і без жнив?

Мерзнеш, потієш, переїв і голодний,
Війну переходиш чи скучно в раю —
Розтягнути в часі — то план Господній,
Від нічого  
До всього —
І постійно в бою.

410-9

@@
Якщо в маму вірю, особливо на девʼятому місяці,
І моєї появи чекають назовні,
Виростає напруга в кожній кісточці, 
Не пояснити —
Почуття невимовні.

Та й що назвати свідомістю, 
Як відсутні слова?
Сам на сам з невідомістю,
Навіть світла нема.

Незабаром воді витікати,
А матці відкритись.
Щоб вічне життя досягати,
Народжені бояться вмирати,
А я — в їхній світ народитись.

409-9

@@
Вкрали машину 
В церкві, в святому місці,
В чужому місті.
Свої розʼїхались і нікому 
Відвезти додому.
Навіть нема телефону.

Доведеться шукати,
Як вийти з халепи,
В незнайомих людей просити притулку.
Насторожують безхатьки-причепи —
Тож сплю під мостом або в провулку.

Загубився я,
Обібрали і геть прогнали.
Остання тривога моя —
Аби й душу також не вкрали.

408-8

@@
Домашні завдання, за дітей виконувані,
Проблем не вирішують, а їх поглиблюють.
В ледарях приховуванні
Добра не приспішують,
А біду накликують.

Улюблений сину
(А думки про Вкраїну),
Шукай в собі силу,
Намагайся сам, 
Щоб тебе не вкусили,
Дати відсіч зрадливо
На тебе нацькованим псам.

В допомозі не звинувачуй 
Чуже зволікання.
Перемогам завдячуй
Від власної ліні своїм розкаянням.

407-7

@@
Банановими пластинками,
Підсмаженими на маслі,
В духовці ледь підтушкованими,
Складеними шарами, як вафлі,
При високій температурі готованими

З сируватою картоплею між собою 
Бринзою з часничком і мукою,
Ніби сіллю, притрушеними.
Зі шкіркою, в міру хрусткою —
Хвилин на десять включеними

Ні з ким не хотів ділитися —
Так смачно їлося:
Забажало під ранок приснитися.
Ніколи не куштував, але так захотілося.

406-8

@@
У світі чудес дивувати все важче,
Цунамі новин і сенсацій грядуть.
Може визнати просто Деміурга за краще?
Хай підійме над хвилями — і не зметуть.

Так ні ж, нам цікавий сам центр урагану,
Ядро планети і межі меж.
Нам замало глибин океану
І кількості зір в телескопах теж.

Зодягнися терпінням,
Ти лиш Бога подоба.
Залишатись творінням — 
Твоя природа.
Поглинає і відбиває 
Все навколо краплина —
Про неї подбає
Результат і Причина.

405-9

@@
Запрошую на вечірку, як друга, 
Хоч ревність нас двох роздирає,
Між нами крайня напруга,
Кожен глибоко страждає.

Штучну байдужість підкреслюєм,
Притягуєм  харизмою,
Сторонніх старанно підлещуєм
З витримкою залізною.

З наміром обірвати нерв
Найголовнішого в світі
Я перша готова тепер
Стрімголов до нього летіти.

404-9

@@
Гідно зустріти у світ народженого
І гідно провести —
Відповідальність кожного 
І суспільства,
Щоб іскру життя разом пронести,
Не загасити Божого дійства.

Твій, брате, спалах
І феєрверк сестри
В зоряних славах
Бачуть світи.

Даремно сумуєш
Про власну нікчемність. 
Повір і відчуєш 
В вічності певність.

403-9

@@
Маєш, бо хтось заплатив —
Батько, Тарас, Христос.
Якби не матір, ти б і не жив.

Зліва спека, а справа мороз —
Діапазон між крайностями,
Щілина комфорту.

Родами тягнемось ми
До Вічного порту
Коридором пробитим
Каменярами для нас —
Поміж ними Спаситель
І Кобзар Тарас.

402-8

@@
Задекламували
В маршрутці вірша.
Про сучасного кобзаря сказали:
«Не дамо жебраку і гроша».
Виштовхали і прогнали.

«То він збірку свою рекламував.
Слави шукає.»
Добре, що я не читав.
Затаївся. 
Ніхто про мене й не взнає.

Хочеш їхати далі — 
Не висовуйся.
Будь сірим, як всі. 
Підлаштовуйся
Або пішки ходи, чи плати за таксі. 

401-7

@@
Реальність стає відображенням в вікнах,
Не звуки чуєш, а їх відлуння.
Вже не з пальчика кров витікає, 
А пливе по ріках,
Свята і дати губляться в буднях.

Від краю колиски горизонт опустився,
Неоглядна планета кулькою стала,
Час швидше злітає, та немов зупинився —
То душа розрослася — їй простору мало.

Притуплені очі під ноги вже дивляться 
І зраджує тіло кволе —
Незабаром наступні двері відчиняться
До «завжди» від «ніколи».

420-9

@@
В дарованих кОней покривлені зуби,
А свої бездоганні, бо їх нема. 
Від нарікання не пухнуть губи. 
Всі винуваті, що досі війна.

Танк не такий, 
Не такі гармати,
Не такі літаки, 
Слабкі воювати.

Хай беруть терикон — 
Я за кордон.

Ворога інакше не виженем.
Гниле чи криве — 
Щоб нація вижила,
Треба мати своє.

419-7

@@
Під ковдрою нічних світів
Я раптом зрозумів, 
Що радий бурі.
І не тому, що Хелловін,
Бо думи зОвсім не похмурі, 
А тягне Богу на поклін. 

Душа аж рветься на зустріч вийти вітру — 
І ось він зашумів.
Зашелестів по верховіттю  —
Мене почув і відповів.

Кружляй, вируй, стрімкий, поспішний.
Ти сильний — знаю, ти такий.
Не нинішній, ти вічний — 
Не молодий і не старий.
Здіймай мене, чекаю.
Але нічого не ламай.
Я й сам багато наламаю.
Зміцняти краще помагай.

418–8

@@
Зустрічаючи чергову проблему,
На долю ображаєшся.
Наткнувшись на рішення схему,
Собою пишаєшся.

Недругами і ворогами
Виглядають подразники —
Намагаєшся їх оминати.
Без згоди їм в співучасники
Неможливо зростати.

Останній виклик —смерть.
ТАк хочеться жити!
Виходить, поки не вмер,
Вчися зі смертю дружити.

417-8

@@
Вібрації, повторення, хвилі, 
Погладжують, пестять, ніжать.
Але часом цунамі бурхливі,
Все понищать, повалять, поріжуть.

Не тільки на березі моря,
В економіці, в політиці, в долях —
Набудоване змиють, злижуть,
Сліз налишають і горя.

Ритми розслаблюють,
До них звикають, 
Здавалось би — того й досить.
Та про людство інший план мають —
Лихо мобілізує і досвід приносить.

416-9

@@
Пів слова, ба й навіть думки
Спорідненим доста серцям.
Задушевні зростають стосунки
На заздрощі ворогам.

Ані дня без поцілунків.
В обіймах з торканням ший,
Навіть без зайвих дарунків
Рідним стає чужий.

На ліжкові поряд
І на відстані в дусі 
Хочуть злитись животами й грудьми,
І нарешті в екстазному русі
Продовжують роди дітьми.

415-8

@@
Розпочавши, не зупинишся —
Зміниться формат.
В собі не зачинишся
Без досягнень і втрат.

Протилежності — в єдності.
Визнавай і вір.
Від нуля до безмежності, 
Від іскри до зір.

За додатком інший додаток,
За завершенням — продовження теж.
Глибоко в зародку сидить початок,
А простір для росту не має меж.

414-9

@@
Сподівайся і сповниться — в зворотній перспективі:
Чим пізніше, тим більше. 
З затримкою вища якість.
Терпіння — не слабкість.
Спішать на гірше,
А розсудливі часто щасливі.

Знаю, що хочеться, 
І бажав би вже.
Успіх проситься,
Тисне й жене.

Не дуже квапся, але й не прогав.
Мисливець — хто влучно стріляє:
Доля секунди — поцілив, попав.
Однак тої миті довго чекає. 

413-8

@@
Кого винуватити, що ти не такий?
Школу, батьків чи країну?
Нібито добрий, та раптом злий,
Вчора буйний, а нині спокійний.

Магніти обставин не завжди поясниш,
А збоку ще гірше видно —
І ось ти біжиш або лежиш,
Комусь приємно, а комусь огидно.

Що критерій, хто розсудить —
Ешафот чи пʼєдестал?
Хто посилав, той і побудить —
Тобою Він брав, тобою й давав.

412-7

@@
Зітліють буковки, розвіється звук,
І спогад, як хмарка, зникне,
Спорохнявіє згодом творіння рук,
А его до змін ніяк не звикне.

За вічність чіпляється, плете павутину,
Пробує так і пробує сяк.
А раптом наткнеться на першопричину
І Всесвіт затисне в кулак.

Власність ревнує до власника,
Прагне людина перевершити Бога.
Така споконвіку класика —
Протистояння небесного і земного.

411-9


Переживає.
Серед ночі важко дихаю —
Піклується, пильнує мій сон.
Поряд з нею тривогою тихою
Готовий долати мільйон перепон.

Нехай докоряє, що ігнорую,
Що мало кохаю, про неї забув —
«Комусь я потрібен» — вчергове відчую.
І занотую,
Перш ніж знову заснув.

В мОїм диханні сила,
Думками наповнена.
І хоч їх не видно, спокійна будь.
Тобі мене мало, ти самотня і втомлена,
Та для дум тільки ти — доцільність і суть.

430-6

@@
Хто російською розмовляє,
«Русскім» стає. 
Орк не захоплює, а «визволяє»,
Забирає своє,

Де чужі, де наші —
Розібратись просто:
Мова «раші» —
І цього доста.

Переходь на неї
І клич біду.
Почуєш незабаром з траншеї:
«Асвабаждать іду!»

429-7

@@
Трапилось те, чого не чекав,
Ніхто не міг і придумати.
Курчат восени рахував,
Найдорожче, що втратив, зумів приголубити.

Нагорода за мрії не промине,
Романтик — то серйозний бізнес.
Сподівання туди приведе,
Куди й не йшов, про що й не марив — вІзьмеш.

Причувають кінець, опускають руки,
Небокрай стає стіною —
Для зневірених — пора розлуки.
То лише початок для нас з тобою.

428-8

@@
Холодний піт у сні жахливому —
Вакцина від реальності,
Щоби в пробудженні щасливому 
Зрадіти тій звичайності,
Яка вже дратувала,
Тепер в своїй банальності
Привабливою стала.

В тюрмі знедолений знесилений 
Перенесеться в рідний край.
З коханням не розлучений, за наклеп не затриманий,
Напоєний і ситий —
Чим не рай?

Існує правда в світі.
Якщо не наяву,
Де бʼють і ходять биті,
То в сні її знайду.

427-8

@@
В любові і ненависті своя амплітуда,
ОбрАза і доброзичливість працюють по-своєму.
Чомусь не дратує останній паскуда —
З азартом приймаю ним підлість влаштовану.

Хтось ніжно кохає, 
Доглядає, як може,
А ревність зʼїдає —
На обрАзу не схоже?
Частую поганого,
Проганяю рідного,
Не пробачу коханого,
Обіймаю негідного.

В стосунках лабіринти покручені.
Щоб обрАз взагалі не було,
Памʼятайте, веселі, і знайте, засмучені: 
«Любіть добро, ненавидьте зло».

426-7

@@
ОбрАзи. Гризуни душ.
Не так чужих, як своїх власників.
«То вони хай каються, а мене не руш!».
І хто найнещасніший серед сварки учасників?

Я.  
Бо від мене претензії.
Я невдоволений.
Правосуддя спить, мене ігнорують.
З такою ношею чи дотягну до пенсії?
Одна надія: на небі все пишуть, знають і чують.

Чують і знають. 
А ще чекають,
Коли навчусь прощати. 
Терплять до жнив.
Бо Той на горі, хто нас простив,
Лише прощаючих планує спасати.

425-8

@@
Захопила доля пінцетом — не вирвешся,
Когось за шию, когось за бОки, когось за коліно.
Звиваєшся, крутишся та нарешті зупинишся —
Перестанеш кричати і хапатись за стіни.

Від щастя співав в цій клітці звиклого,
До волі змушують — живи, як хочеш.
Для кріпака нема більш прикрого,
Ніж свободою дихати — рабства просиш.

Усі перед фактами нових ситуацій, 
Під натиском змін у житті.
В калейдоскопах любих ситуацій 
Погано чи добре — шукай в голові.

424-7

@@
Напевно збір моїх промов
Не надто видасться простим.
За будь яких умов
Себе вважатиму слабким.

Лише з тобою твОрю від душі,
Складаю рими — не засну допоки.
Вже пізна ніч, світла гаси мерщій —
Бажаю урочисто спокі-нокі.

Та ж ні! Я не зупинюся ніяк —
Іще б на мить продовжити це щастя.
Нарешті скажу: «Тобою хворий так,
Що будь-які перенесу напасті.»

«Адже для мене ти єдина.
Мої змінила погляди на світ.» 
Моя надійна половина 
Мене здіймає у політ.

Я на шляху до заповітної мети,
Яка мені ще не траплялась.
Здолаю перешкоди, порву всі ланцюги,
Щоби нікому, лиш мені дісталась.

Пробач мені і не суди жорстоко
За ревність, впевнену ходу.
Шлях вибраний карбую кроком.
Не сумнівайся — тебе не відпущу.

Ти не заручниця, не полонянка.
Якщо ув’язнюю тебе,
Тебе погоджуся звільнити на останку,
Та хто тебе від серця відірве?

Твоєму рішенню зрадію,
Для щастя твого зроблю все,
Переведу слова на дію,
Моє терпіння все знесе.

423-9

@@
Ти попросила приємне написати, 
Що ж, спробую…
Так солодко з тобою розмовляти
Вважаю долі нагородою. 

Я не поет і не художник слова,
Бо примітивні лиш складаю тексти.
Та сподіваюсь, що моя промова
Спроможна почуття донести.

Сказати хочеться, чомусь
За прикладом шекспірівських сонетів,
Щоб твій пришвидшувався пульс
Лише від радісних і лагідних моментів.

422-3

@@
Продемонструвати щасливішу, ніж насправді —
Підсвідома потреба підіймання тонусу,
Настрою, якого ніхто не забрав би,
Зі свободою і контролем думки і голосу.

Володіти ситуацією, не впасти жертвою 
Допоможуть позитивні емоції,
Попустити, де треба, а десь стати впертою,
Не принизити дівчини і сподобатись хлопцеві.

Приклала зусилля себе роздати
Кмітливою, доброю і веселою —
Недовго чекати —
Назвуть краси королевою.

421-9 

@@
Недосяжна зоря
…
Пастуха і царя
На вершині і троні 
Огортає неспокій —
Примітивні бажання переходять в нескромні,
За небокрай перестрибують кроки.

Нинішнє не влаштовує.
Штучний інтелект на допомогу кличемо,
Прислухання до Споконвічного 
Підстраховує,
Щоб дивА приводити до статусу звичного.

Попри всі погрішності
Символом вічності
Вісімкою намагається 
Стати трійка.
Надувається,
Вирости в гривню мріє копійка.
Тягнеться палець до перста Божого,
Щоб злити з Творцем на Творця схожого.

440-9

@@
Давайте про неї забудемо.
Скільки можна? Три роки війни!
Повернімось до миру, за яким так тужимо,
Ніби йде до весни, а не до зими.

Навіщо депресувати 
І на інших навівати нудьгу?
Давайте співати 
І танцювати,
Горя не помічати,
Не звертати уваги на біль і біду.

Співаю, танцюю, по барах гуляю,
Веселюся, жартую, бо я — оптиміст.
Та від втомлених осуд лише зустрічаю.
За байдужість — ненависть, злобу і злість.

439-6

@@
Емоції колись вигорають —
Гострі потреби поступово вгасають.
Стрибки за щастям не такі високі,
Страждання в горі глухі й неглибокі.

Старість, байдужість, пора філософій,
Узагальнення і сортування.
Відчуття прибитим себе на Голгофі
І просто цікавість, на вічність чекання.

З неї сміялись, ігнорували,
Фанатично в неї вірили.
Ніколи по-справжньому не уявляли.
Взнати нарешті насмілились,
Коли в запоріжжя смерті ступали.
Та не описали.
Для живих, що надіялись, 
І не надіялись —
Бар’єру тайни не проламали, 
Не осилили.

438-8

@@
Довіряй, 
Та перевіряй —
Спекулянтів навколо немало.
Про якість проєктів дбай,
Щоб ніщо їх не обкрадало.

Відданість справі — 
Запорука успіху,
Нагляд і звітність 
Перемогу несуть.
Конкурентів позбавиш злорадного усміху,
ВідстОявши волю, а помста — не суть.

Картам — світло, і на полі воно,
Допоможуть окуляри нічного бачення.
Зупиняти й приборкувати війну і зло —
В добра і світла таке призначення.

437-7

@@
Я не можу прожити за когось життя,
За декількох дочок, чи хоча б за сина,
А Батько на небі і мати Земля
Нами живуть безупинно.

Ти плачеш, а він радіє,
В сусідів горе, над містом салют —
То планета сумує, дихає, мріє.
Для нас тут і там,
А для неї лиш тут.

Сіяч і косар, благодійник і злодій
Жертвують чи крадуть —
В турботі про мене, в хвилюванні народів
Батько і Мати нами живуть.

436-9

@@
То Ліна читала душу свою,
Віршами її виливала —
Будила твою,
Розібратися в сОбі мене закликАла.

Ти хто? До чого покликаний?
По її стежинах пройтись не завадить.
Який візерунок ще й досі не витканий,
Хай сумління твоє і тобі порадить.

Знайди себе і мені допоможеш.
Не соромся за примітив.
Примножила Ліна і ти примножиш,
Я й твоїх потребую віршованих слів.

435-8

@@
Переконаний, що знаю, сумніву нема,
І віра тверда, як ніколи.
Та чомусь невпевнено ослабла рука —
Обеззброїла совість, зробила кволим.

Кого слухати? Її
Чи натовп, 
Що зумів зібрати?
За безглузді ідеї мої 
Безглузді готові вмирати.

Отже, вибори бачу два:
Самоліквідуватись 
Або вести в погибель країну.
Як не старатись,
Не намагатись —
Так чи інакше загину.

434-8

@@
Постійний комфорт розбещує.
Приходь, проблемо, вдячність мою освіжи.
Боротьба з тобою добробут довершує,
Мене вдоскональ і до інших біжи.

Ти зміцняти покликана
Слабке і крихке
Без соски в колисці
І з кашею в мисці,
Коло дошки в школі
І на футболі.
Вправа написана
І книжка прочитана —
ЛегкИм і доступним стало важке.

Гріх нарікати на виклики-труднощі,
На справжніх невидимих вчителів.
Вони додають терпіння і мужності,
Формують героя, як я і хотів.

433-7

@@
Являвся б Ісус творити дива,
Левітації однієї вистачить —
Прибили б скептики знов до хреста
(Смертний чи Бог —
Голгофа хай визначить).

Разу замало. Знову і знов
Вбивають Господа.
Виглядають, щоб знову до них прийшов
Вчергове страждати,
Наче за розкладом.

Віра живИть,
Сумнів мертвить.
Невірства велика сила
Руйнувати спішить.
Тому в покликаних невидимі крила. 

432-6

@@
Тривоги, тривоги —
Пси скажені 
На ланцюгах.
Надія — палиця в жмені,
Останні зусилля — в ногах.

Небо — сірничками підперте,
Земля — хисткий пісок.
Зрада — цькування відверте,
Через річку — розбитий місток.

Тим більше в березні 
Не зламати гордих —
На тому бЕрезі
Намічено горбик.

431-6


Добре знайома пісня
Добрих росіян: 
То влада погана, не ми.
Нам наказала,
ГрошЕй надавала —
Тому вбиваємо
І самі помираємо. 
На вас нацькувала,
А ми 
Не хочем війни.

З колін ще встанемо, влада зміниться,
Заживемо по-новому — помиримось.
Нас поважатимуть,
Російською розмовлятимуть,
Росія розшириться,
Знову обнімемось.

Ще побачите, які ми хороші.
На ваших руїнах, у вашім тилу.
А нині 
Не ми винні, 
А гроші.
Нас не судіть, питайте Москву.

450-8

@@
Звідки ідея береться?
Вчора для неї я ґрунт готував.
Нині поле моє продається,
Невидимий фермер знав, що купляв.

Родюче для спорту, науки чи співу,
Війни чи кохання, грошей чи біди —
На гОру полізу чи впАду у прірву —
Мій нОвий господар посіє думки.

Зерно проросте. Прополю чи вирву —
Залежить від мене і сусідніх панів.
ВкорінЮся в вершину чи жбУрнуся в вирву —
У волі мікро- і макросвітів.

449-8

@@
QR-коди — слова, програми.
Виступи, впадини, одиниці, нулі.
Зійтися справами, співпасти думками.
Зʼявитися, зникнути з поверхні землі.

Своєю присутністю самотнього ощасливити,
Не стати завадою на трасі шосе —
Негіднику купу претензій вилити,
На коня вмоститись, і той понесе.

Підповзай і відстрибуй,
Тікай і приходь.
Відпускай і підтримуй,
Лиш з кодом узгодь.

448-8

@@
«Васер» з неба спадає,
З «акви» і «аквою» творений світ.
«Вода» і «гідро» керує й вправляє,
«Ватер» кружляє,
Як і в слові «привіт».

«Пані» скріпляє, 
«Рано» біжить,
«Ура» складає,
«Веро» бурлить.

Її п’ємо, нею поливаємо. 
Скрізь із нею, куди не підемо.
Без неї нічого не маємо —
Нею живемо.

447-7

@@
Де брав, доведеться туди й повертати.
Куди вкладав, звідти й візьмеш.
Не завжди відразу, часом довго чекати,
Та справедливості не обминеш.

Сіяв добро – припливе хлібами,
Нещастя на голову — за колишнє зло.
Зневага до тата і мами 
Перетворить нащадків в зміїне кубло.

Бумеранг і карма — слова чужорідні.
Повертання й віддачу розуміти легко.
Збагатяться завтра нинішні бідні.
Не сумуйте — прилетить лелека.

446-8

@@
Добрі і злі
По лицю Землі
Грандіозні звершення і малюсінькі справи.

Навколо Сонця і в орбітах Галактик
В різних масштабах різної слави,
Де МегаВсесвіт — нікчемний клаптик,
Де бактерія не уявляє
МежІ стадіону.
НенавИдить, кохає,
Спішить додому.

Де в атомів з електронами 
Свої міри часу —
За їх законами
Входжу до класу,
Щоб оточення і середину розуміти,
В гармонії з ними для Слави горіти.

445-8

@@
Та пʼявка ще крові попʼє.
Притихла, не втекла в Росію.
Сповільнена міна ще зробить своє —
Дотепер лояльні ще пожаліють.

Колаборантка перевзулася, патріоткою стала,
Вона в авангарді за незалежність.
При першій нагоді російську згадала.
З рештою — поки що обережність.

Пʼята колона в підпіллі вичікує.
Вона серед нас.
Агресор її опікує,
Бо вживає не раз. 

444-9

@@
Всупереч хмарам сонце над ними,
ТеплО і світло повЕрх перешкод,
Внизу формується характер людини,
Правді покірний або буйний народ.

Одні зрозуміють, що сутінки благо,
Темряву інші геть поженуть.
Але найкраще знайти рівновагу —
І сонце, і хмари користь несуть. 

Дощем поливати,
В пОсуху жати.
Змін не боятись.
Аби лиш знати,
Де підставлятись,
А де ховатись.

443-7

@@
Вдихнув і видихнув —
А де життя?
Воно відчувається лише на стиках.
Зберігається памʼять, все решта — сміття,
В результаті зусиль малих чи великих.

Проїхав, проїв, збудував і впало.
Мав, що хотів
І його не стало.

В кінці сказав: народився ні з чим,
Ні з чим і відходжу.
Памʼять — то СЛОВО, то дим.
Розчиненим ним
В архів ЖИТТЯ повернутися ЗМОЖУ.

442-7
(Богдану Смоляку присвячується.
Мудрості його спостережень)

@@
Тягне забутись, стрибнути до раю.
Порошок доступний — нюхни і радій.
На деякий час тіло лишаю,
Робіть з ним, що хочете,
Бо я вже не свій.

І справді знаходяться ним скористатись,
Сатана мене любить інакше, ніж Бог:
Душі понівеченій дозволяє вертатись
В тіло збезчещене 
З жахіттям тривог.

За блага спокус належить платити:
Полишаю обовʼязки — в неба краду.
Духом керованій тілу служити
Як намагалась — в рапорт складу.

441-8


Тунелем без навігатора на інший бік гори — 
Там чекають несподівані краєвиди.
Про них багато хто говорив, 
Але сам не бачив — йому говорили. 

І ті, що розказували, фантазували,
Тільки здогадувались, уявляли.
Перевірю сам 
І нарешті взнаю.
Розповів би і вам, 
Та нагоди не маю. 

Постановили ззовні:
Щоб вірою повноти досягати,
Шлях односторонній.
Зворотного веліли не прокладати.

460-9

@@
Подібне на муравля, що подув на планету,
І закружляла вона навколо осі —
Ось так закортіло сказати поету,
Щоб тут же заплЕскали всі.

Наслідок і причину 
Місцями міняти не можна.
Існує порядок, споконвічний шаблон.
Суспільство формує людину,
Під Богом вона, хоч і безбожна —
Незалежно, шанує чи рушить закон.

До неба тягнеться панувати світом, 
ЗЕмлю топче, як її власник. 
НАші батьки, чи ми їх дЇти? 
Вогонь головніший, чи вогнегасник? 

459-7

@@
Старе вискубує власне пірʼя,
Щоб утеплити і зміцнити гніздо,
На псевдонім міняє Імʼя,
Себе роздає, щоб птаство жилО.

Самі уявіть помаду на дзьобі,
Полаковані кігті, нафарбований чуб —
Охайність приємна в народі,
Та позаду залИшились дівоцтво і шлюб.

Самозбереження себе утвердИло,
Назбирало немало літ,
Яєць нанесло, дітей наплодИло,
А тепер належить продовжити рід.

458-8

@@
Кожен з нас — нота для какофонії.
РАзом — грандіозний оркестр.
Комар не чує всієї симфонії,
Уяви не має про повний реєстр.

Своє попискування вважає безцільним
І не здогадується про великий дар —
Ціною життя зусиллям спільним
Спричинить… долоні удар…

Прислухайтесь…
Навколо і всерЕдині мУзика:
Гори, піщинка, слони.
Грім серед неба, защіпання ґудзика,
Скрегіт пірʼїнки 
і шепіт війни.

457-8

@@
Вдячного мрії вже сповняються,
Він ворота гостинно для них відкрив.
Зажерливий за щастям ганяєтеся —
А воно тікає, хоч, здавалось, зловив.

Довірилось — не те що схопилося.
В доброї долі чутлива душа.
Пристати до доброго їй зАвжди хотілося —
Без батога, без приманки гроша.

Клітка, хоч навіть простора,
Колись спорожніє,
Бо здобич втече.
Наповнена до країв комора
Вдячного. І наповниться ще.

456-8

@@
Від знаменитого відвертаються.
Він дружить зі славою, а я хто такий?
Коло нього зірки збираються,
На руках його носять, та чому він сумний?

Оточує натовп, не змовкають овації,
Штовхають і заздрять, та навколо чужі.
Навіть ставши надбАнням нації,
До грудей притулитись бракує душі.

Всіх велич приваблює
Без неї скорботні.
Скромність нагадує:
Ідоли дуже самотні.

455-8

@@
На краю розміщена між лівими і прАвими,
Давно між ними центром стала.
Переорювана постійно сусідами лукавими,
Про незалежність мріяла,
Іноді й мала.

На короткий час. Поки орди потомлені
Ображені й посоромлені
Сили збирали,
Справляли плуги і мечі надломлені
Та потайки плани реваншу складали.

Відроджені імперії не жаліли людей,
Розбурхували пропаганд пожежі,
Запрягали знову залізних конЕй,
По-нОвому орали межі.

454-6

@@
В ревнощів крокодилячі зуби і широке горло,
Навіщо спішити до них потрапляти?
Знайти в собі сили встояти гордо —
Себе зберегти і приклад подати.

Осанкою рівною, обличчям піднятим,
Словом влучним і поглядом чистим.
Самій не здатись і долею зігнутим
Допомогти — слабким і обвислим.

Паралізованим почуттями
В коханні, в фінансах, в роботі,
Здоровими оточившись думками, 
Вказати на вихід душі і плоті.

453-7

@@
Не поєднуй тараньку з м’ясними котлетами,
Не запивай вино молоком.
Несумісні блюда не лише з етикетами,
Вони не приймуться самим животом.

Деякі комбінації до поділу просяться,
Воду ніяк не змішають з вогнем.
Колеса під гору самі не покотяться.
Їх крутять мотором 
Або тягнуть конем.

Двигунів і конЕй природа різна,
Як і покликань орієнтири.
Розпізнаймо на старті, поки не пізно:
Не завжди два плюс два виходить чотири.

452-8

@@
Надумане креше іскри, 
Надумане гАсить пожежі.
Забувши, що втомлений — забуває присісти. 
Надумані ідеї трощать межі.

Надумане ображає, 
Надумане ображається. 
Надумане ридає,
Надуманому посміхаються.

Маю вибрати, 
Що надумати. 
Що з себе вигнати, 
А що приголубити.

451-7


Рік минає співпраці з поезією,
Проситься підсумувати. 
Суміщав її з сімейним, з професією,
Щоб ширше очі на світ відкривати. 

Понад все — собі, 
Запитуючи в неба.
Мене йому також видно.
Не хочеться ходити в пітьмі, 
Спершу собі допомагати треба,
А не ближнього повчати єхидно.

Дякую, Вчителю, за скарби.
В цей день Різдвяний особливо.
Так чудово і надалі води.
Любов Твоя — неперевершене диво. 

470-8

@@
Начинена глиною чи ватою 
Зі спробую навіть завзятою 
Уява не вибухне,
Обухом колоди не розрубаєш,
Без причини нічого не виникне,
Після сИльної втоми приємно відпочиваєш.

Реакція на подразник,
Узгоджена поведінка —
Який учасник,
Така і оцінка.

Іноді досягати великого,
Здавалось би й сенсу позбавленого —
Корисно знати:
Якщо правильного,
Достатньо й тихого
Слова сказати.

469-7

@@
Свободу на штики покласти,
Про добробут дбати імперії, 
Свої народи пАсти,
Чужих вовків відганяти —
Замало міжконтинентальної артилерії.
Страх Божий потрібно мати.

Найпотужніший володар,
Людям і Богу ворог —
Нікудишній господар,
Здобутки його — порох.

Завоює півсвіту, 
Перетворить в руїну,
Всі прокляття на себе накличе,
В історію ввійде безсумнівно —
Про власну ганьбу
І жорстокість своєї країни 
Кровʼю в століття запише.

468-9

@@
Мед солодкий але липкий,
Бджола кусає, та любовʼю оточена.
Сірник відносно легкий,
Та руїна важка вогнем потрощена.

Слово — лиш звук, 
Повітряна хвилька. Не треба рук —
Стільки натворить.
Приведе до розлук
Або любʼязного так наговорить,
Що позбавить душевних мук.
Поскрегоче лиш горло — з нічого
Силу відродить,
Потішить сумного,
Слабке підбадьорить.

Солодке, липке, кусюче, цілюще,
Легке і важке завжди з тобою.
Паралізуюче або могуче
Капітулює або кличе до бою.

467-9

@@
Гріх — постійно про війну нагадувати,
Гріх — про неї цілком забути,
Гріх — тікати, покидати і зраджувати,
Гріх — залишатись, попереджень не чути.

Гріх — чекати в безнадійному місці,
Гріх — стрімголов у полумʼя бігти,
Гріх — дезертирство у спішці,
Не втекти в бомбосховище, в квартирі згоріти.

У всьому гріх, а в чому святість?…
… Нагадувати і забувати,
Тримати і покидати.
Пощастило б зорієнтуватись,
Слухати чи ігнорувати.
Хай вгадає дитинство, не спіткнеться старість —
Таїтись чи вибігати.
Коли тонути і де згоряти — 
Впевнено знати.
Між трибунами неба не помилятись.

466-8

@@
Радники потрібні кожному,
Хто приймає важливі рішення —
Своїм покращення, ворогам погіршення
В мирних умовах чи в часі тривожному.

Правитель і я, хоч слуг не маю —
Керую тілом, служу душі.
Вліво чи вправо — не відразу знаю,
Допомагають
Думки чужі.

Ви кращі, навчіть нерозумного:
І в суперечках від мене мудріших
Прислухаюсь до справді мудрого,
Не проганяючи і від нього гірших.

465-9

@@
Пий друга. Ти не вампір —
Йому приємно тобі віддатися.
Та пам’ятай, лише до тих пір, 
Поки він хоче з тобою гратися,

Поки і він тобі цікавий.
Щоб не посварив вас примус,
Щоб не закрався розрахунок лукавий,
Підігріваний кимось. 

Товариство — то Божий дар,
Поляна сонячна в темному лісі,
Прогалина між суцільних хмар — 
В певний період і в певному місці.

464-8

@@
Хто такий Авель?
Міф, легенда, вигадки.
В кожнім зиаганні виграє сильніший.
Вижив — значить Каїн,
Святого вбив.
Отже, перемагає гірший.

Душогубу — слава, компліменти і почесті,
Піраміди, гробниці і мавзолеї.
Знищити брата,
Корону забрати, 
Озвіріти з-за неї —
Виходить ознака доблесті.

Та справжня корона — для потерпілих,
Для тих, хто не крав, 
Не відбирав, 
А платив.
Любовʼю спиняв 
Оскаженілих,
Хто з мертвих повстав
І для Царства ожив.

463-8

@@
Хода гордовита, а очі скляні —
Мова тіла все одно зраджує.
Успіху досягнув, перемоги — ще ні. 
Обирає жертву — зважує. 

Черні необхідні вожді, 
Щоб їх боятися —
На суші, в небі і на воді 
Привчати дисципліни триматися. 

Моралі бракує— потрібна палиця.
Державу і скіпетр в руки дадуть.
Коли ж правитель занадто кусається — 
То й того з трону знесуть.

462-7

@@
Вчорашні брати, нерозлучні друзі
Вибуховою хвилею розділилися —
Розсварила їх війна.
Далеко вона,
Та нЕнависть покотилася
Не лише по окрузі —
По америках і європах плУгом пройшла.

Ключа до любові так і не знайдено,
Хоч, здавалось, тримали в руках.
Кожен окремо величі прагнемо, 
Виставляємо святість, а тонем в гріхах.

Жало смерті таке невтомне,
А життя кличе на вершину спасіння,
Де досягнеться нарешті порозуміння,
Мир і блаженство — повне. 

461-8


Україну, огірок насінник
Топчуть віками, 
Винищують рід,
А він огірками 
По законах племінних
В різні боки невпинно 
Наповнює світ.

Забирають її в неволю, 
Від горя біжить втікачем,
Під окупантами звикла до болю, 
Незалежність боронить щитом і мечем. 

Ось і нині поповнень чекають
Аргентина, Канада й Тайвань.
Росіяни чекають, 
Хоч її і вбивають
Всупереч вистояти її намагань.

480-8

@@
Навіщо шахтарю купувати вугілля?
Його він додому в кишенях приносить. 
Чи йде господар на чуже весілля,
Коли до себе гостей напросить? 

На товар попит — він  продається, 
ПлатИть за нього копійка, 
В графин наливають, бо він не проллється, 
Якщо він звісно не лійка.

Трембіта звук видуває, 
Щоб проганяти тишу,
Читач не пише — читає, 
Аби мав що читати —пишу.

479-8

@@
Вчора цих вЇршів не бУло,
Завтра — вони сміття.
Лише те, що сьогодні сумління відчуло,
Оце й називається справжнє життя.

На майбутнє плани і жаль за минулим 
Обкрадають нинішнє.
Маєш квадратне — не сумуй за круглим, 
Нема мішка, нагодує пригоршня. 

В даний момент твоя вдячність вирішує:
Тримаєшся колії чи злетів під укіс,
Що гальмує, а що приспішує, 
Дарує достаток чи приводить до сліз.

478-9

@@
Слово виходить за межі значення,
Воно шукає іншого,
НовОго або того, що втрачене,
В команді — сенсу більшого.

З нічого охоплює все,
Етер ще занадто порожній,
Незвичні поняття несе
В ідеї комфорту тривожній.

Досконалості прагне, крізь хащі рветься,
Заднім підстьогуване просувається вимушено.
Під каток еволюції лягти доведеться —
Так визначено.

477-8

@@
Поетів, як гною.
На кожного про себе досьє.
Видно кожного зброю,
Вона несерйозна або боляче бʼє.

Хвилювало автора, тому писав,
Читачу байдуже, а йому — вулкан.
З глибини підсвідомого вчився, взнавав,
Як досягати, уникаючи ран.

Оперу менше рапортувати.
ПохвалЯть чи осудять — сенс не в тОму,
А в тім, чи зумів людиною стати,
Повернутись змужнілим додому.

476-8

@@
Одного дня далеко від міста
Посеред поля 
Несподівано 
У когось репнуло.

Байдикували собі поряд побратими,
Розтріснувся раптом кавун.
Стиглий, темно-червоний, соковитий. 
Херсонський.

Байдуже, що фермер збирав хміль.
Дивувалися брати і сестри, 
І не знайшлося нікого з ножем.

Кавун проголошував Славу Життю !

475-9

@@
Дзеркало призначене оглядати себе,
І стежити за оточенням.
Шматочки сонця для когось рве,
Когось лякає, а комусь — заохоченням.

Порозставлювані дзеркалА навколо,
Та одне важливе всередину вмонтоване.
Заглядаєш в нього знову і знову,
Скануєш власне, від інших приховане. 

Шляхи прорубують
Дзеркала в очах, 
Різниці вишукують
В друзях і в ворогах.

474-7

@@
Байдужого воно не турбує, стривоженого не чіпає.
Цікавий йому пластичний і незатверділий.
Егоїста воно обминає, 
З душами дружить, не з тілом.

Самовпевнені спіткнуться,
Занадто натягнуті рвуться, 
Розслаблені не дзвенітимуть —
Попробуй знайти середину.
Немає думок, то й не говоритимуть,
Біда — теревенити без зупину. 

Натхнення надзвичайно чутливе
І пальцями тих торкає,
Хто в гОрі розпізнАє щасливе
І справжнім життям загрАє. 

473-9

@@
Жаліти дерево, чи йому заздрити?
Кому з нас краще, а кому гірше?
Як я, не ходить, щоб на мене вилазити,
Та вище від мене і масою більше.

Я мандрую по світу і скрізь буваю,
Насичую очі і стани для тіла,
Переважно відсутній, дім полишаю,
Воно ж йому вірне, до землі прикипіло.

Зупинюсь і я, покладуть у скриньку, 
Його ж спиляють, на частини поріжуть —
Людям шукати свою зупинку, 
А дерева свою залишуть.

472-7

@@
Активно жив, назбирав спадщини —
НЇкому й на сміття відвезти.
Кепкував, насміхався над старшими,
В могилу з собою понести,
Як і вони, не зміг —
Завадив високий смерті поріг.

Навіщо ж інстинкт стягати кличе?
Присипаному землею поверхня ж байдужа.
То Сонце по темряві візерунками пише,
По жіночих началах началами мужа.

Виникає життя,
Заморожене частково плавиться.
Злітає на хмари знсв для злиття —
Освітлена форма змінами славиться.

471-8


В кінці тунелю нові горизонти
Для ідеї, думки, слова і справ.
В дискомфорті крізь отвір тісної прогонки
Виринаєш у простір, якого не знав.

Перед лобом стіна загрожує крахом,
Вже й на цвинтар несуть, прибирають з землі —
Летить по тунелю незміреним махом
Невидима капсула безсмертя душі.

Ця мандрівка хвилює і сумнівів повна,
Страхом смерті лякає без міри.
Воно й не дивно — повнота ж невимовна,
Блаженство й екстаз при наявності віри.

490-8 

@@
На зʼєднані дротики насИлили трубочку,
Повернули вліво, заплавили контакт,
Вдосконалювали ще одну душечку
Та знову пішло щось не так.

Черговим дебілом суспільство поповнили,
Дебіли дебіла з лабораторії випустили,
Вже й наступну жертву намовили
І замість наростити знову вихолостили.

В групі з дебілами сам дебіл
Узбережжям прогулЯюся —
Між здорових душ, нескалчених тіл
З дебілами в халатах, як з рідними вітаюся.

(Пропаганда)

489-8

@@
Міражами простелені реальні дороги,
Мрії кличуть оживляти всесвіт.
На перший погляд бракує змоги,
Аж раптом — цивілізація на перехресті.

Ще не подумав, а хтось вже зробив,
Уява також конкурує.
ПрохОдили інші, де ти не ходив,
Біомурашник бурлить і вирує.

Когось затоптали, хтось топче сам,
Про що вовтузня, до кінця не сказали.
Дорогу новим міражам!
Для утвердження повної Слави.

488-9

@@
Кап-кан. 
Зрадив.
Після довгих рокЇв вірності.
Вона ще не знає — я вжЕ її втратив…
Не чекав від себе такої підлості.

Заволік свідомість туман,
Привабила випадкова красуня,
Обман не прикрити жодним словам,
А без судженої не проживу я.

Всьому світу байдужий,
Лиш вона єдина 
Про мене піклується.
Ох, як серце рветься і тужить —
Втратить душу
Кохана дружина,
Як в менЇ розчарується.

487-8

@@
Сни помінялись з реальністю,
Заснути хочеться замість прокинутись.
В сновидіннях напиваюся радістю,
Щоб днями тривог знову поглинутись.

Волів би мрії життям назвати,
Кошмари днів — туманом сну,
Казали, що жити означає страждати,
А я, коли сплю, насправді живу.

Не на ті клеми кабелі накинули,
Переплутались реальність і сни.
Руки війни, щось ви нахибили,
Переставте назад мої полюси.

486-7

@@
Поки бідони молоком наповняли, 
Нужденні брали й казали, 
Що ви хороші.
Та раптом доїтися ви перестали.
Ви приносити мали
Великі гроші.
Не до кінця, виявилось, готові.
Ганьба корові!

Вчорашні найкращі стають найгіршими —
На базар їх або на мʼясо!
Їх замінити хитрують іншими —
Апетитити зажерливих зашкалюють часом.

До байдужих нема претензій,
Даремно подачок від них чекати,
Навіть вбивцям прощають у певному сенсі —
Хто раніше давав
І перестав, 
Той винуватий.

(Дружина сказала: «Це життя.»)

485-8

@@
Дружба тріщить, 
Підозра обрАзам малює картини. 
Від жалЮ до себе душа болить —
Виглядає назовні, шукає причини. 

Під рукою найближчий, хто хліб ділив, 
Не так мучний, як сердечний —
Чому він мовчав чи не те говорив?
Хто винуватий? Він перший.

Задоволений ворог, співчуваючи, вислухає,
Зрадіє — противник ослаб.
Згодом товариш з павутини виплутає,
І вийде на волю засмучений раб.

484-8

@@
Той, хто дбає про нас споконвіку,
Вручає батькам і дає вчителів, 
Якого любов без меж і без ліку,
Зростити велике з нуля захотів. 

Покликав з нічого, навчив говорити,
З колиски і школи в суспільство зібрав,
Крізь смерть переводить по-справжньому жити,
Щоб той, хто вбивав,
Більше права не мав. 

Поливає й годує на нижчих рівнях,
Вживає обставини за посередників. 
Кличе додому вже не по сім’ях, 
А в сім’ю з нащадків і попередників. 

483-9

@@
Кохають за вроду, увагу, ніжність,
Нас з тобою зблизив папір.
Потім прийшли турбота і вірність, 
А спершу був тест і написаний твір. 

Прекрасна душа ховала погляд, 
Соромилась слів, мовчала. 
Не випадково опинились ми поряд —
Я на аркуші душу твою прочитала.

В мій бік не дивися, не кажи нічого,
Я знаю, ти мій, між нами магніт.
Ні тобі, ні мені не треба нікого,
Лиш тобою і мною наповнений світ. 

482-9

@@
Вік живи, вік учись.
Тобто бери від оточення.
Накопичиться знань колись
З необхідністю їх виголошення. 

І нехай не потрібне нікому,
Собі самому сказане 
Вийде і повЕрне додому
Досконалішими фразами.

Приймай від інших, шануй вчителів, 
Завдячуй їх мудрим словам,
Щоб нарешті і сам зрозумів:
Найкращий для тебе порадник — ти сам. 

481-7


