---
layout: post
number: 198
edits: 9
categories: poems ukr
---

Самотній нарікає,
Нарікає одружений. 
Невдоволення 
Завжди знайдеться. 
Що маєм, не помічаєм. 
Назбиране перевертаєм,
За відсутнім тужимо.
 
Вболівати за нестачею — 
Пустоті віддатися, 
За долею кращою, 
Як за вітром, гнатися. 
 
А скарби — ось вони,
В юрбі і в самотності —
Лиш розпізнай.
Що маєш — ціни,
Повернись і візьми.
Навіть не шукай —
Радій і май.
