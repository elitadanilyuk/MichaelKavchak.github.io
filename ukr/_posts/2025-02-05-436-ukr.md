---
layout: post
number: 436
edits: 9
categories: poems ukr
---

Я не можу прожити за когось життя,
За декількох дочок, чи хоча б за сина,
А Батько на небі і мати Земля
Нами живуть безупинно.

Ти плачеш, а він радіє,
В сусідів горе, над містом салют —
То планета сумує, дихає, мріє.
Для нас тут і там,
А для неї лиш тут.

Сіяч і косар, благодійник і злодій
Жертвують чи крадуть —
В турботі про мене, в хвилюванні народів
Батько і Мати нами живуть.
