---
layout: post
number: 392
edits: 8
categories: poems ukr
---

Кажи, що думаєш — і ти пророк,
Світло ближньому і для себе ясність.
У вірному напрямі спрямований крок,
Зрозуміле минуле, майбутнє й сучасність.

Чекають похвал навіть хибного,
Чим кращий підлесник, тим вища зарплата.
Підлабузнику заздрять — нічого дивного.
Утверджують кривдника і супостата.

Правда болюча для грішника,
Неприємна для вуха й для ока.
Тож за підказкою співчуття насмішника
Камінь летить у пророка.
