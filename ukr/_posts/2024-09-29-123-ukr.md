---
layout: post
number: 123
edits: 9
categories: poems ukr
---

Не зрозумів. Знову. 
Кликав Бог 
До абсурдних речей. 
Як повірити Його Слову,
Щоб не наїстися сорому 
Серед людей?
 
Не хочу, щоб знов
Відвернулась дружина, 
Щоб знову у церкві
Розбирали братИ,
ПеревихOвували 
В довгих розмовах,
Навертали до істин 
Давно відомих,
Як треба жити,
Куди треба йти.
 
Не зрозумів. 
Доведеться знову
Довго ходити навколо гори.
Якщо не довіришся 
Божому Слову – 
ЗапІзнишся сам, 
А з тобою й вони. 
