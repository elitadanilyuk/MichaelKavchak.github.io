---
layout: post
number: 69
edits: 9
categories: poems ukr
---

Не маєш армії —
Прийдуть загарбники.
Військо 
Треба годувати. 
Робітники і аграрії— 
Справжні зрадники,
Коли їй рідко
Згідні давати.

Потужна армія —
Спокуса агресії.
Імперські амбіції,
Режиму диктат.
Ким твоя влада є?
Сам ти хто зрештою?
З ким твої коаліції?
Лиш тобі обирать.

Ти прагнеш миру, 
Вбивати не станеш
І власну душу
Понад все збережеш.
Та гостру сокиру
З комори дістанеш,
За тих кого любиш
Життя покладеш.
