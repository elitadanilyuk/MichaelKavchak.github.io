---
layout: post
number: 357
edits: 9
categories: poems ukr
---

Господи, я ж міг її загубити,
Я ж міг її втратити,
Ту, що сума моїх кохань.
Міг в іншу долю потрапити,
Де іншій в ліжку сопіти
(А може й навіть хропіти)
Не щастям, а згустком розчарувань.

За вказівку Твою особисту 
Лиш на неї — дякую. Дякую!
За любов, аж настільки чисту.
Дякую. І ще раз дякую. 

Не я герой, бо за мЕне пішла,
І не тому, що Я знайшов. 
То предивні Твої діла,
То батьківська Твоя Любов.
