---
layout: post
number: 389
edits: 9
categories: poems ukr
---

Давай дружити.
Бачиш? В мене ніж.
Встановимо контроль в районі.
Маленький вчинимо грабіж,
Щоб спершу забоялись нас знайомі.

Найбільш покірних приймем в банду,
Протистоятимуть — терор:
Все заберем, нехай їдять баланду,
Прославить нас орел і триколор.

В історії пройдуся величаво —
Чекайте нових атлантид.
А виступатимеш, знайдем тобі управу.
Таких, як ти, достатньо гнид.
