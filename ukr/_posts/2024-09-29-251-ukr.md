---
layout: post
number: 251
edits: 9
categories: poems ukr
---

Назвали мудрим.
Не просто похвалили. 
Оголосили 
Відповідальним за правду. 
Тримайся її щосили
СперЕду, з боків і ззаду.

Купатися в славі 
Не маєш права —
Вона не твоя. 
Отруйна 
Крадена слава, 
Ім’я Злодій її носія.

Ти лиш носильник, 
Передачі учасник.
І око Боже
За тобою стежить.
СЛОВО ж насправді 
Мудрості власник.
І слава Йому належить.
