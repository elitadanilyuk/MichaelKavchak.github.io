---
layout: post
number: 460
edits: 9
categories: poems ukr
---

Тунелем без навігатора на інший бік гори — 
Там чекають несподівані краєвиди.
Про них багато хто говорив, 
Але сам не бачив — йому говорили. 

І ті, що розказували, фантазували,
Тільки здогадувались, уявляли.
Перевірю сам 
І нарешті взнаю.
Розповів би і вам, 
Та нагоди не маю. 

Постановили ззовні:
Щоб вірою повноти досягати,
Шлях односторонній.
Зворотного веліли не прокладати.
