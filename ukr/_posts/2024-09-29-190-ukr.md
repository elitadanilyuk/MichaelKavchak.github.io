---
layout: post
number: 190
edits: 8
categories: poems ukr
---

Брав?
Пора віддавати.
Віск, прополіс і мед.
А якщо довелося 
Гадюкою стати, —
І мене можна взяти 
Для ваших потреб.
 
Роботяща мушка літала,
Крила стерла.
Не нарікала,
Крапля меду —
Немало.
Нектар збирала,
Жалом лікувала.
 
І змія зносилась,
Пилюку ковтала,
А кожен лиш мріяв
Про її кінець.
Як бджола, отруту 
На ліки здавала.
Лякала,
Бо боятись навчала.
Візьміть її всю —
На ремінець.
