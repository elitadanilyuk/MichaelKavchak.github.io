---
layout: post
number: 426
edits: 7
categories: poems ukr
---

В любові і ненависті своя амплітуда,
ОбрАза і доброзичливість працюють по-своєму.
Чомусь не дратує останній паскуда —
З азартом приймаю ним підлість влаштовану.

Хтось ніжно кохає, 
Доглядає, як може,
А ревність зʼїдає —
На обрАзу не схоже?
Частую поганого,
Проганяю рідного,
Не пробачу коханого,
Обіймаю негідного.

В стосунках лабіринти покручені.
Щоб обрАз взагалі не було,
Памʼятайте, веселі, і знайте, засмучені: 
«Любіть добро, ненавидьте зло».
