---
layout: post
number: 164
edits: 2
categories: poems ukr
---

Я ловлю тебе, 
Ти ловиш мене.
Лякаєш безстрашних. 
Ловиш вчора майбутніх, 
А завтра вчорашніх
В сакральному місці,
Що зветься Ніде.
 
Нас цілий табун —
Не побачиш нікого.
ДорОга широка —
Поля та ліси.
На місці бігун
З ногами безногий.
Сліпий кароокий – 
Потвора краси.
 
Без краю і меж
Полохливий відважний.
Замкнутий в коло ланцюг.
Із лінійних мереж
В купу збитий протяжний,
Схоплений неосяжний
Без пояснення дух. 
