---
layout: post
number: 234
edits: 8
categories: poems ukr
---

Буддист-пацифіст
Підняв повстання.
Кровожерливий натовп
Зібрав на майдан,
Обурив закликом
До покаяння 
Диктатурою виснажених
Співгромадян.

«На вила його!
Нам помста потрібна!
Який іще мир?
Диктатора геть!»
«Мирна співпраця 
З узурпатором хибна, 
Якщо не свобода,
То краще вже смерть.»

Що таке спокій,
Важко й згадати,
Перемога мерещиться,
Перемога міраж.
Просить монах
«Перестаньте вбивати!»,
Нагнітає в народі
До насильства кураж.
