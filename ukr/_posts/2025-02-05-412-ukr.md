---
layout: post
number: 412
edits: 7
categories: poems ukr
---

Кого винуватити, що ти не такий?
Школу, батьків чи країну?
Нібито добрий, та раптом злий,
Вчора буйний, а нині спокійний.

Магніти обставин не завжди поясниш,
А збоку ще гірше видно —
І ось ти біжиш або лежиш,
Комусь приємно, а комусь огидно.

Що критерій, хто розсудить —
Ешафот чи пʼєдестал?
Хто посилав, той і побудить —
Тобою Він брав, тобою й давав.
