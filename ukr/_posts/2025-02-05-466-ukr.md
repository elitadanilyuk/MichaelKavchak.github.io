---
layout: post
number: 466
edits: 8
categories: poems ukr
---

Гріх — постійно про війну нагадувати,
Гріх — про неї цілком забути,
Гріх — тікати, покидати і зраджувати,
Гріх — залишатись, попереджень не чути.

Гріх — чекати в безнадійному місці,
Гріх — стрімголов у полумʼя бігти,
Гріх — дезертирство у спішці,
Не втекти в бомбосховище, в квартирі згоріти.

У всьому гріх, а в чому святість?…
… Нагадувати і забувати,
Тримати і покидати.
Пощастило б зорієнтуватись,
Слухати чи ігнорувати.
Хай вгадає дитинство, не спіткнеться старість —
Таїтись чи вибігати.
Коли тонути і де згоряти — 
Впевнено знати.
Між трибунами неба не помилятись.
