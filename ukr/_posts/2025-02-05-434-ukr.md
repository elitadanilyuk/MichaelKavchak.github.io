---
layout: post
number: 434
edits: 8
categories: poems ukr
---

Переконаний, що знаю, сумніву нема,
І віра тверда, як ніколи.
Та чомусь невпевнено ослабла рука —
Обеззброїла совість, зробила кволим.

Кого слухати? Її
Чи натовп, 
Що зумів зібрати?
За безглузді ідеї мої 
Безглузді готові вмирати.

Отже, вибори бачу два:
Самоліквідуватись 
Або вести в погибель країну.
Як не старатись,
Не намагатись —
Так чи інакше загину.
