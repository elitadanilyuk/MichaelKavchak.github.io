---
layout: post
number: 461
edits: 8
categories: poems ukr
---

Вчорашні брати, нерозлучні друзі
Вибуховою хвилею розділилися —
Розсварила їх війна.
Далеко вона,
Та нЕнависть покотилася
Не лише по окрузі —
По америках і європах плУгом пройшла.

Ключа до любові так і не знайдено,
Хоч, здавалось, тримали в руках.
Кожен окремо величі прагнемо, 
Виставляємо святість, а тонем в гріхах.

Жало смерті таке невтомне,
А життя кличе на вершину спасіння,
Де досягнеться нарешті порозуміння,
Мир і блаженство — повне.
