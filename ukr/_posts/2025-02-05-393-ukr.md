---
layout: post
number: 393
edits: 7
categories: poems ukr
---

Запекла позиція. Радикалізм.
Цвинтарі хрестами переповнені.
Фашизм чи комунізм,
Трампізм чи путінізм —
Коридори народам доль приготовані.

Нарікаєш на вибір не той попередників —
Горе принесли, страждання й біду.
Себе відгородиш, знайдеш посередників —
Хай голосують, а я не піду. 

Безучасність — також радикальність.
Від неї ще більше могил.
Осмислений вибір і мудра діяльність 
На благо скерують накопичення сил.
