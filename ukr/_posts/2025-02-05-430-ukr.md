---
layout: post
number: 430
edits: 6
categories: poems ukr
---

Переживає.
Серед ночі важко дихаю —
Піклується, пильнує мій сон.
Поряд з нею тривогою тихою
Готовий долати мільйон перепон.

Нехай докоряє, що ігнорую,
Що мало кохаю, про неї забув —
«Комусь я потрібен» — вчергове відчую.
І занотую,
Перш ніж знову заснув.

В мОїм диханні сила,
Думками наповнена.
І хоч їх не видно, спокійна будь.
Тобі мене мало, ти самотня і втомлена,
Та для дум тільки ти — доцільність і суть.
