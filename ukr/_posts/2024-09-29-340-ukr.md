---
layout: post
number: 340
edits: 9
categories: poems ukr
---

Що назбирав, прорве, як чиряк,
Як шило з мішка, вилізе.
Приїде поліція до забіяк,
Милосердя з біди винесе.

Не відразу наслідок і не назавжди —
Дозрівши, плоди покаже,
Крізь нОві блаженства до нової біди,
Від біди до блаженства проляже.

Ланцюг перетворень назовуть марнотою,
Скарбів комори — корозії корм.
Для наступних родів
Збираєм з тобою,
Для досвіду людства, 
Досконаліших норм.
