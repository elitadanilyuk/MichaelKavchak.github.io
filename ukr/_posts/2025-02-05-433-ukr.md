---
layout: post
number: 433
edits: 7
categories: poems ukr
---

Постійний комфорт розбещує.
Приходь, проблемо, вдячність мою освіжи.
Боротьба з тобою добробут довершує,
Мене вдоскональ і до інших біжи.

Ти зміцняти покликана
Слабке і крихке
Без соски в колисці
І з кашею в мисці,
Коло дошки в школі
І на футболі.
Вправа написана
І книжка прочитана —
ЛегкИм і доступним стало важке.

Гріх нарікати на виклики-труднощі,
На справжніх невидимих вчителів.
Вони додають терпіння і мужності,
Формують героя, як я і хотів.
